# AI-kurs-gymnasiet-TE3
Tillämpad AI med fokus på generativ AI

## Om kursen
Denna kurs i artificiell intelligens har genomförts på Strömbackaskolan under HT 2024 och VT 2025. Kursen påbörjades av min rektor och mentor Per Boman samt min kollega och teknikveteranen Lars Lindehaven, som lade en gedigen teoretisk grund kring AI, dess roll i samhället, etik och framtida möjligheter. Jag, Anton Stoltz, tog sedan över kursen med ett praktiskt, projektorienterat fokus. Material här är från min del av kursen och saknar de grundläggande komponenter skapade av mina kollegor. Materialet är under Creative Commons licensen och är därav fritt att använda, ändra och dela.

👤 Vem är jag?

Jag heter Anton Stoltz och har en bakgrund inom elektronik och datateknik med en stark entreprenöriell inriktning på praktiska tillämpningar av generativ AI. Observera att jag inte är formellt utbildad lärare och saknar akademiska meriter inom AI, utan undervisar utifrån praktisk erfarenhet och passion för ämnet och pedagogik.

## Kursmoment

Kursen är strukturerad kring följande huvudmoment:

* Introduktion & kartläggning av förkunskaper
* Prompt Engineering – Effektiva sätt att interagera med AI
* Projekt: CustomGPT och Retrieval-Augmented Generation (RAG) – Bygg din egen AI
* AI-Kampen 2025
  * Del 1: Identifiera verkligt kontra AI-genererat innehåll (bild och musik)
  * Del 2: Problemlösning med Post-it-metoden
* Virtual Reality + AI – 3D-modellering och implementering i VR-headset (Meta Quest)
* Utöver detta så visar jag eleverna AI-agenter & Deep Research och andra nya avancerade AI-tekniker och tillämpningar

## 📊 Kursutvärdering (HT 2024 + VT 2025)

En kursutvärdering gjordes med 8 deltagande elever, här sammanfattas resultatet:

| Område                 | Medelbetyg | Sammanfattande kommentar                                |
| ---------------------- | ---------- | ------------------------------------------------------- |
| Övergripande nöjdhet   | 4,0        | Mycket positiva överlag                                 |
| Relevans för framtiden | 4,1        | Kursen uppfattades som mycket relevant                  |
| Lärarens engagemang    | 4,3        | Högt engagemang och tydlig pedagogik                    |
| Praktiska moment       | 4,1        | Mest uppskattat var Custom GPT-projektet                |
| Kursstruktur           | 3,5        | Behov av tydligare struktur och översikt                |
| AI-etik                | 3,4        | Önskemål om djupare diskussioner och tydligare innehåll |

### Vad uppskattades mest?

* Praktiskt arbete med AI-verktyg
* Frihet och kreativitet
* Lärarens entusiasm och stöd

### Förbättringsförslag från eleverna

* Tydligare kursplan och instruktioner
* Mer djupgående diskussioner kring AI-etik
* Bättre balans i arbetsbelastning och tydligare deadlines

## 🛠️ Material och resurser

Materialet som finns här är fritt att använda och anpassa under Creative Commons BY 4.0-licensen. Observera att vissa filer kan kräva externa licenser eller tillstånd och därför endast är tillgängliga via externa länkar eller stubbar.

Vissa resurser, som ljudfiler från Suno, bilder från Midjourney och DALL·E, används i enlighet med respektive plattforms villkor och är inte föremål för fullständig upphovsrätt.

## ⚠️ Ansvar och tydlighet

* Alla exempel på personer, skolor eller företag är helt fiktiva, om inte annat anges.
* Kursens innehåll syftar till att främja kritiskt och etiskt tänkande kring användningen av AI.
* Vid frågor eller funderingar kring innehåll, kontakta mig gärna direkt.

## 📬 Kontakt
Har du frågor, vill diskutera något eller kanske utveckla materialet vidare?

📧 [anton.stoltz@pitea.se](mailto:anton.stoltz@pitea.se)
🔗 [LinkedIn](https://www.linkedin.com/in/anton-stoltz-5861a3249)
